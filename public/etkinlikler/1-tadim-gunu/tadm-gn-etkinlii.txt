Tadım Günü Etkinliği
Kadıköy Tüketim Kooperatifi Girişimi olarak bugün (20 Haziran 2015) Kadıköy Moda Bostanı'nda "Tadım Günü ve Açık Hava Forumu" başlığıyla bir etkinlik gerçekleştirdik.

Şu ana kadar yaptığımız 2 farklı sipariş paketinde yer alan ürünleri ve daha sonraki siparişlerimiz için kullanabileceğimiz çeşitli ürünlerin tadımlık sunumunu yaptık. Aynı zamanda ilk iki ürün siparişimizin raporunu ve ilkeler metnimizi de katılımcılarla paylaştık.

Tadım etkinliğinin yanında, katılımcıların soruları ve katkılarıyla bir forum gerçekleştirdik. Bu forumda, kooperatif sürecinin kısa hikayesini, kooperatif fikrine ilham veren deneyimleri, neden bir kooperatife ihtiyaç duyduğumuzu ve nasıl bir kooperatif istediğimizi tartışma şansı bulduk. 

Kadıköy Tüketim Kooperatifi Girişimi olarak başka türlü bir gıdanın mümkün olduğu, demokratik ve katılımcı bir mekanizma ile işleyen kooperatifleşme çalışmalarımıza devam edeceğiz.

